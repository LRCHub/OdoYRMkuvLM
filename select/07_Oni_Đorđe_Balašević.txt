Oni su dojahali tačno u podne,
Vozilom strane proizvodnje.
Šofer bi dig'o pare za svoje memoare,
Ali Žan je lojalan.

Oni su prošli firmom da se sve praši,
Pa napred naši gubitaši,
Uz rabljene citate i priče koje znate,
'Ajde, slabe vajde za sve vas.

Gde to kume dižu bune navodne?
Šta to viču, žalosne im majke?
Da bi čuli prave reči narodne,
Drugovi su krenuli u hajke
Na izvesne pjevaljke...

Za našu stvar će oni i u izgnanstvo,
Mandat u pusto inostranstvo.
Rođenu decu, tate, u mračne konzulate.
Uf, ala je ovo surovo.

Oni će smelo poći u šumu crnu,
Sami na krvoločnu srnu
I posle kraće bitke, čim prebroje gubitke,
Pili, jeli, živeli...

Baza hoda oko našeg zavoda.
Nek' im neko kaže dve-tri bajke.
Da bi čuli prave reči naroda,
Drugovi su krenuli u hajke
Na tiražne pjevaljke...